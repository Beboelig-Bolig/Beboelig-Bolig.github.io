---
layout: landing
title: Hvordan trives i kollektivet
description: Med aktivitetsforslag
image:
nav-menu: true
---

<!-- Main -->
<div id="main" class="alt">

<!-- One -->
<section id="one">
	<div class="inner">
		<!-- <header class="major">
			<h1>Fukt og muggsopp</h1>
		</header> -->

<!-- Content -->
<p>Hvis du som veldig mange andre nye studenter skal inn i et kollektiv, er dette en kjempefin måte å bo på som student. Ikke bare sparer man penger ved å bo sammen med andre, men man deler også på noe av ansvaret som kan gjøre overgangen fra å bo hjemme lettere. Man får også muligheten til å skape nye venner, utvikle dypere vennskap med de man kjenner fra før, og ikke minst utvide vennekretser gjennom de man bor med, på tvers av egne studier og interesser. Uansett, vil det å bo i kollektiv gi deg en rekke nye erfaringer, på godt og vondt, som kan være med på å gjøre studietiden din spennende og unik. 
<figure>
    <img src="https://img.freepik.com/free-vector/flat-students-dormitory-room-preparing-exams_88138-1043.jpg?w=1480&t=st=1681287723~exp=1681288323~hmac=ea595f7b0621ab4ad4c838566a77ad71e3795896aea85676b685baa3ccba89f3" style="display: block; margin-left: auto; margin-right: auto; width: 100%;"/>
    <figcaption>Foto: <a href="https://www.freepik.com/free-vector/flat-students-dormitory-room-preparing-exams_30971554.htm#query=roommates&position=6&from_view=search&track=robertav1_2_sidr">redgreystock</a> / Freepik
    </figcaption>
</figure>
</p>

<p>Det er riktig nok ikke alltid livet i kollektivet er en dans på roser. Til tider kan det være utfordrende med både stort og smått, og konflikter kan oppstå med de man bor med. Det er tross alt en gjeng med folk fra ulike bakgrunner, med ulike vaner og standarder som flytter sammen, og dette kan gjøre ting vanskelig til tider. Her har vi samlet litt råd og tanker om hvordan man best skal sørge for god trivsel i kollektivet, fra både erfarne studenter og spesialister, slik at du og de du bor med kan ha en fin og trivelig tid sammen. Det aller meste handler om kommunikasjon,og det å ha en balanse av aksept og åpenhet for å ta ting opp. Alle vil ha et godt hjem, og det å bo i kollektiv er en gylden mulighet for å lære seg hvordan man kan håndtere de vanskelige samtalene.
</p>

<h3 id="content">Et godt grunnlag</h3>
<p>
<figure>
    <img src="https://img.freepik.com/free-photo/side-view-roommates-laying-bed_23-2149485690.jpg?w=1380&t=st=1681290528~exp=1681291128~hmac=f04723422f789c7eb36a7e533b6e172098c2d8c29492c427a91e33981d214e20" style="display: block; margin-left: auto; margin-right: auto; width: 100%;"/>
    <figcaption>Det kan være lurt å samles i en koselig setting og bli enige om hvordan man vil ha det i kollektivet, for eksempel over en take-away pizza. Foto: <a href="https://www.freepik.com/free-photo/side-view-roommates-laying-bed_28694198.htm#query=group%20of%20friends%20at%20home&position=9&from_view=search&track=robertav1_2_sidr">Freepik</a> / Freepik
    </figcaption>
</figure>
<br>
Det første rådet som ofte nevnes er det å lage noen avtaler tidlig. Dette er ting man kan falle tilbake på om ting skjærer seg, for man har jo tross alt blitt enige sammen. Her er det lurt å sette seg ned sammen i “fredstid”, for eksempel på et kollektivvorsj eller med en god fellesmiddag, og prate litt om hvordan dere ønsker å ha det sammen i kollektivet. Hva er viktig for deg, hva er viktig for de andre. Gjerne skriv opp det man snakker om, så man har det til seinere. Videre kan det være bra å skrive opp noen trivselsregler, og kanskje en felles vaskeliste så man har oversikt over at ting blir gjort. Etter dette kan det også være lurt å ha et lite kollektiv-møte i gang iblant, kanskje en gang i uka, eller en gang i måneden. Det trenger ikke være så høytidelig, men bør være en situasjon hvor dere kan snakke om hvordan dere har det sammen, og hvor dere kan ta opp ting som kanskje ikke har funket så bra i det siste.
</p>

<p>Og, ikke minst, er det lurt å gjøre gøye ting sammen iblant! Ha vorsj sammen, lage noe digg til middag, ha filmkvelder eller dra sammen på minigolf. Ved å skape sånne tradisjoner og å bry seg om hverandre, vil dere bygge gode vennskap som varer, og da blir fort de små gnisningene mindre viktige, og også mindre vanskelige å ta opp. Dere kan gjerne foreslå felles aktiviteter spontant, men å ha kollektiv-kvelder planlagt er heller ingen dum idé hvis gjengen har mye annet å holde på med til vanlig.
</p>

<h3 id="content">Når noe er vanskelig</h3>
<p>Det vil alltids oppstå ting som kan være vanskelig når man bor sammen med andre, om det er gamle eller nye venner i et kollektiv, en samboer, eller familien hjemme. Samtidig er det ikke alt man syns er vanskelig som trengs å tas opp, og iblant må man velge sine kamper. Noen, mindre irritasjonsmomenter må man bare vende seg til. Hvis noen har en talefeil, lar det ligge brødsmuler igjen på benken iblant, eller legger noe i kjøleskapshylla di, er det kanskje ikke verdens undergang å lære seg å leve med. Andre ting må man åpenbart ta opp, som du ikke syns er greit i det hele tatt, mens noen ting er litt usikkert. Dette kan være en vanskelig vurdering å gjøre i blant, og det kan være veldig individuelt hva man kan leve med og hva man føler man må ta opp. En fin regel er å spørre seg selv “Hva kan jeg oppnå med å ta opp dette?” og “Er det håp om endring?”. Det kan også være kjekt hvis man er usikker å snakke med en venn om det, men det er da lurt å snakke med noen som ikke bor i kollektivet hvis man kan det.
</p>

<p>Selv om dere kanskje har etablert kollektivmøter hvor det er lav terskel for å ta opp ting, er det ofte vel så lurt å ta opp ting som er ugreit eller kjipt spontant, så lenge man gjør det på en respektfull måte. Da slipper man at irritasjonsmomenter får ligge å ulme og gro over tid, og det er lettere for den eller de som har gjort et overtramp å ta det til seg. Samtidig må man se an situasjonen, det er ikke alltid det passer seg å ta ting opp med en gang.
</p>

<p><span class="image right"><img src="https://img.freepik.com/free-photo/full-shot-roommates-together-home_23-2149358498.jpg?w=1380&t=st=1681295003~exp=1681295603~hmac=de7eedf1d55ab179095f747424342a90a1942bb0117d36e79e01b805e73f275b" alt="" /></span>En viktig måte å ta opp ting på er ved å bruke jeg-form. Altså, unngå å gå til personangrep, men si heller hvordan det som oppleves ugreit får deg til å føle, eller gjør det tungvint for deg. Ved å ta det opp på den måten er det mindre sannsynlig at den du tar det opp med føler seg angrepet og går i forsvar, og heller møter deg med forståelse. Det er jo lettere å få medfølelse og forståelse for noen som kommer til deg med et problem også hvis du ikke føler deg angrepet. Litt empati går ofte langt. Dette går jo selvfølgelig begge veier. Det er lett å tenke at andre er rotete når det ligger skitten oppvask i vasken, men de gangene du har gjort det har du kanskje følt at du har en grunn til det. Kanskje du har hatt en dårlig dag, er stressa på grunn av en øving som skal inn, eller rett og slett bare glemte det. Hvis du møter andre med litt empati, kan det fort være lettere for dem å skjerpe seg, eller å vise deg over tid at det var et engangstilfelle.
</p>
