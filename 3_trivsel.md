---
layout: landing
title: Hvordan trives i kollektivet
description: Noen gode tips og aktivitetsforslag
image:
nav-menu: true
---

<!-- Main -->
<div id="main" class="alt">

<!-- One -->
<section id="one">
	<div class="inner">
		<!-- <header class="major">
			<h1>Fukt og muggsopp</h1>
		</header> -->

<!-- Content -->
<p>Du som veldig mange andre skal flytte til en ny by (kanskje for første gang) og begynne å studere. Da kan et kollektiv være en fin måte å bo på. Ikke bare sparer man penger ved å bo sammen med andre, men man deler også på noe av ansvaret som kan gjøre overgangen fra å bo hjemme lettere. Man får også muligheten til å skape nye vennerskap, utvikle vennskap med de man kjenner fra før, og ikke minst utvide vennekretser gjennom de man bor med, på tvers av studier og interesser. Uansett, vil det å bo i kollektiv gi deg en rekke nye erfaringer, positive men også negative, som kan være med på å gjøre studietiden din spennende og unik. 
<figure>
    <img src="https://img.freepik.com/free-vector/flat-students-dormitory-room-preparing-exams_88138-1043.jpg?w=1480&t=st=1681287723~exp=1681288323~hmac=ea595f7b0621ab4ad4c838566a77ad71e3795896aea85676b685baa3ccba89f3" style="display: block; margin-left: auto; margin-right: auto; width: 100%;"/>
    <figcaption>Foto: <a href="https://www.freepik.com/free-vector/flat-students-dormitory-room-preparing-exams_30971554.htm#query=roommates&position=6&from_view=search&track=robertav1_2_sidr">redgreystock</a> / Freepik
    </figcaption>
</figure>
</p>

<p>Det er riktig nok ikke alltid livet i kollektivet er en dans på roser. Til tider kan det være utfordrende med både små og store konflikter som kan oppstå med de man bor med. Det er tross alt en gjeng mennesker med ulike bakgrunner, ulike vaner og standarder som flytter sammen som kan gjøre ting vanskelig til tider.<</p>

<p>Vi har samlet råd og tanker om hvordan man best kan sørge for god trivsel i kollektivet. Vi har hentet innspill fra både spesialister og erfarne studenter, slik at du og de du bor med kan ha en fin og trivelig tid sammen. Det meste handler om kommunikasjon, og det å ha en balanse av aksept og åpenhet for å ta ting opp. Alle vil ha et godt hjem, og det å bo i kollektiv er en gylden mulighet for å lære seg hvordan man kan håndtere de vanskelige samtalene.
</p>

<header class="major"><h3 id="content">Det er viktig med et godt grunnlag</h3></header>
<p>
<figure>
    <img src="https://img.freepik.com/free-photo/side-view-roommates-laying-bed_23-2149485690.jpg?w=1380&t=st=1681290528~exp=1681291128~hmac=f04723422f789c7eb36a7e533b6e172098c2d8c29492c427a91e33981d214e20" style="display: block; margin-left: auto; margin-right: auto; width: 100%;"/>
    <figcaption><i>Det kan være lurt å samles i en koselig setting og bli enige om hvordan man vil ha det i kollektivet, for eksempel over en take-away pizza.</i> Foto: <a href="https://www.freepik.com/free-photo/side-view-roommates-laying-bed_28694198.htm#query=group%20of%20friends%20at%20home&position=9&from_view=search&track=robertav1_2_sidr">Freepik</a> / Freepik
    </figcaption>
</figure>
<br>
Det første rådet som blir gitt til de som bor i kollektiv er at man lager avtaler tidlig. Dette er ting man kan falle tilbake på om det skjærer seg, ettersom man tross alt har blitt enige sammen i kollektivet. Det er lurt å sette seg ned sammen i “fredstid”, for eksempel på et kollektivvorsj eller med en god fellesmiddag, og prate litt om hvordan dere ønsker å ha det sammen i kollektivet. Hva er viktig for deg, hva er viktig for de andre. Gjerne skriv opp det man snakker om, så man har det til senere. Videre kan det være bra å skrive opp noen trivselsregler, og kanskje en felles vaskeliste der man har oversikt over at vaskeansvaret blir overholdt. Etter dette kan det også være lurt å ha et lite kollektiv-møte i gang iblant, kanskje en gang i uka, eller en gang i måneden. Det trenger ikke være så høytidelig, men bør være en situasjon hvor dere kan snakke om hvordan dere har det sammen, og hvor dere kan ta opp oppgaver og hendelser som kanskje ikke har funket så bra den siste tiden.
</p>

<p>Og, ikke minst, er det lurt a finne på morsomme aktiviteter sammen iblant! Ha vorsj sammen, lage noe digg til middag, ha filmkvelder eller dra sammen på minigolf. Ved å skape slike tradisjoner bry seg om hverandre, vil dere bygge gode vennskap som varer. Da blir de små uenighetene mindre viktige, og mindre vanskelige å ta opp. Dere kan gjerne foreslå felles aktiviteter spontant, men å ha kollektiv-kvelder planlagt er heller ingen dum idé hvis gjengen har mye annet å holde på med til vanlig.
</p>

<header class="major"><h3 id="content">Roomien min irriterer meg, hva gjør jeg?!</h3></header>
<p>Det vil alltid oppstå situasjoner og hendelser som kan være vanskelig å ta opp når man bor sammen med andre, om degjelder gamle eller nye venner i et kollektiv, en samboer, eller familien hjemme. Samtidig er det ikke alt man syns er vanskelig som trengs å tas opp, og iblant må man velge sine kamper. Noen situasjoner som du ikke syns er greit i det hele tatt må man åpenbart ta opp. Andre situasjoner må man kanskje bare vende seg til. Hvis noen har en talefeil, lar det ligge brødsmuler igjen på benken iblant, eller legger noe i kjøleskapshylla di, er det kanskje ikke verdens undergang å lære seg å leve med. En slik vurdering kan være en vanskelig å gjøre i blant, og det kan være veldig individuelt hva man kan leve med og hva man føler man må ta opp. En fin regel er å spørre seg selv "Hva kan jeg oppnå med å ta opp dette?" og "Er det håp om endring?". Det kan være både hjelpsomt og nyttig hvis man er usikker å snakke med en venn om det, men det er da lurt å snakke med noen som ikke bor i kollektivet hvis man har mulighet for det.
</p>

<p>Selv om dere kanskje har etablert kollektivmøter hvor det er lav terskel for å ta opp saker, er det ofte vel så lurt å ta opp saker som er ugreit eller kjipt spontant, så lenge man gjør det på en respektfull måte. Da slipper man at irritasjonsmomenter får ligge å ulme og gro over tid, og det er lettere for den eller de som har gjort et overtramp å ta det til seg. Samtidig må man se an situasjonen, det er ikke alltid det passer seg å ta ting opp med en gang.
</p>

<p><span class="image right"><img src="https://img.freepik.com/free-photo/full-shot-roommates-together-home_23-2149358498.jpg?w=1380&t=st=1681295003~exp=1681295603~hmac=de7eedf1d55ab179095f747424342a90a1942bb0117d36e79e01b805e73f275b" alt="" /></span>En viktig måte å ta opp hendelser eller saker på er ved å bruke jeg-form. Altså, unngå å gå til personangrep, men si heller hvordan det som oppleves ugreit får deg til å føle, eller gjør det tungvint for deg. Ved å ta det opp på denne måten er det mindre sannsynlig at den du tar det opp med føler seg angrepet og går i forsvar, og heller møter deg med forståelse. Det er lettere å få medfølelse og forståelse for noen som kommer til deg med et problem hvis du ikke føler deg angrepet av denne personen. Man kommer ofte langt med å kunne vise litt empati for andre. Dette går jo selvfølgelig begge veier. Det er lett å tenke at andre er rotete når det ligger skitten oppvask i vasken en gang, men det finnes nok også andre momenter hvor de andre i kollektivet syns du har vært rotete. Kanskje har du hatt en dårlig dag, er stresset på grunn av en øving som skal inn, eller rett og slett bare har glemt det. Om man viser forståelse og kommuniserer godt i kollektivet kan dette unngås og man kan få et bedre samhold og god flyt i kollektivet.</p>
